**Introducció**

Molt bé, equip de consultors júniors, en el nostre projecte, ens trobem ara amb un requisit tècnic molt habitual per part dels nostres clients: la  centralització de dades en entorns Linux.

**El Cas Client:  DevOptimize Solutions**

El nostre client, **DevOptimize Solutions**, és una petita startup de desenvolupament de programari que treballa exclusivament amb Linux. Tenen un problema crític: el seu codi font i els seus actius (documents de disseny, scripts) estan descontrolats. Cada desenvolupador té còpies locals, cosa que provoca errors de versió constants i una pèrdua d'eficiència brutal.

Ens han contractat per implementar un servidor de fitxers centralitzat. Atès que tot l'entorn és Linux, la solució nativa, més ràpida i eficient del sector és NFS (Network File System).

El client ha insistit en que treballa sense un entorn d’autenticació centralitzada i que, de moment, no té previst fer aquest pas.

Per mostrar al client com quedarà la solució proposada a partir de les seves demandes i poder mostrar també les limitacions, se t’encarrega fer una demostració del sistema.

Crearàs un servidor NFS (NFSv3) i un client Linux que consumeixi els recursos compartits. Hauràs de crear usuaris i grups per **simular** l'entorn del client i demostrar el control d'accés utilitzant les opcions d'exportació (/etc/exports) i els permisos del sistema de fitxers (chmod, chown).

En aquest repositori tens la descripció de la tasca a realitzar:  
 [https://github.com/SMX2n/Projecte04-NFS](https://github.com/SMX2n/Projecte04-NFS)

**Materials i links de suport**

●        Material propi: UD5. AA1. NFS. Disponible al Moodle del mòdul de Sistemes Operatius en Xarxa.

●        Ruiz, P. (2021, novembre 22). NFS (parte 1): Instalación en un servidor Ubuntu 20.04 LTS. SomeBooks.es.  
 [https://somebooks.es/nfs-parte-1-instalacion-en-un-servidor-ubuntu-20-04-lts/](https://somebooks.es/nfs-parte-1-instalacion-en-un-servidor-ubuntu-20-04-lts/%20)

●        Ruiz, P. (2021, desembre 2). NFS (parte 2): Instalación en un cliente Ubuntu 20.04 LTS. SomeBooks.es.  
 [https://somebooks.es/nfs-parte-2-instalacion-en-un-cliente-ubuntu-20-04-lts/](https://somebooks.es/nfs-parte-2-instalacion-en-un-cliente-ubuntu-20-04-lts/)

Network File System (NFS). (s. f.). Ubuntu Server. [https://documentation.ubuntu.com/server/how-to/networking/install-nfs/](https://documentation.ubuntu.com/server/how-to/networking/install-nfs/)
