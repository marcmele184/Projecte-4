Molt bé, equip. Fins ara hem vist eines per administrar servidors (SSH, RDP, VNC). Però la realitat de la nostra feina a EverPia és que una gran part de les nostres hores facturables provenen del suport directe a l'usuari final (Helpdesk).

Quan un client truca perquè "el PDF no s'obre", "li ha desaparegut una icona" o "la impressora no imprimeix", no li podem demanar que configuri una VPN o obri el port 3389 del seu router. Necessitem una eina d'assistència remota sota demanda: ràpida, fiable, segura i que funcioni en segons, fins i tot en xarxes restrictives.

La direcció d'EverPia ha decidit estandarditzar l'eina oficial que farem servir per a aquestes tasques de suport immediat. La vostra missió en parelles és analitzar el mercat i proposar la millor solució, per després crear la documentació que faran servir tant els nostres tècnics com els nostres clients.

**Fase 1: Anàlisi Comparativa i Selecció de la Solució**

El primer pas és decidir quina eina utilitzarà EverPia. Heu de fer una anàlisi de mercat i presentar un breu informe comparatiu.

Tasques:

Investigar quatre alternatives populars d'assistència remota. (Exemples obligatoris: TeamViewer, AnyDesk, Google Remote Desktop. Heu d'afegir-ne una quarta de la vostra elecció.

Crear una Taula Comparativa que avaluï cada solució basant-se en els següents criteris clau:

·         Facilitat d'ús (per al client): Requereix instal·lació? És portable? Com de senzill és per a un usuari no tècnic passar-nos l'ID?

·         Disponibilitat (Sistemes Operatius): Funciona a Windows? macOS? Linux? (Vital per a EverPia, ja que donem suport a entorns mixtos).

·         Model de Preu (Llicència): És gratuït per a ús comercial? Quant costa una llicència per a tècnic? Quines limitacions té la versió gratuïta?

Presentar una Recomanació: Basant-vos en la vostra taula, heu de recomanar oficialment una de les eines per a l'adopció a EverPia, justificant per què és la millor opció (equilibri entre facilitat, funcionalitat i cost).

**Fase 2: Creació de les Guies d'Ús (Documentació)**

Un cop heu seleccionat l'eina a la Fase 1, heu de crear la documentació oficial per al seu ús. Aquesta documentació és crucial i ha de tenir dos enfocaments diferents:

Guia 1: Manual per al Tècnic (Intern d'EverPia)

Aquesta guia serà per als futurs becaris i tècnics que s'incorporin a l'empresa.

Ha d'explicar el flux de treball des del punt de vista del consultor. Ha d'incloure (amb captures de pantalla):

·         Com instal·lar la versió completa/tècnica de l'eina.

·         Com iniciar una sessió de suport.

·         Com gestionar funcions clau (transferència d'arxius, canvi de pantalla, reinici remot).

·         Bones pràctiques de seguretat (p. ex., tancar sempre la sessió, no desar contrasenyes de clients).

**Guia 2: Manual per al Client (Usuari Final)**

Aquesta guia és la que enviarem als nostres clients quan tinguin una incidència. Ha de ser extremadament simple, visual i no tècnica.

Ha d'explicar el procés des del punt de vista de l'usuari que rep ajuda.

Ha d'incloure (amb captures de pantalla molt clares):

·         L'enllaç o la manera de descarregar el mòdul "Quick Support" (o equivalent) que no requereixi instal·lació.

·         On han de fer clic exactament.

·         Com identificar i comunicar al tècnic l'ID de sessió i la contrasenya (si n'hi ha).

·         Com acceptar la petició de connexió.

**Materials i links de suport**

●        [https://www.genbeta.com/a-fondo/que-software-instalar-a-tus-familiares-amigos-para-darles-soporte-ayuda-remoto](https://www.genbeta.com/a-fondo/que-software-instalar-a-tus-familiares-amigos-para-darles-soporte-ayuda-remoto)

●        [https://www.genbeta.com/herramientas/necesitas-escritorio-remoto-puedes-decirle-adios-a-teamviewer-rustdesk-gratis-e-ideal-para-usar-pc-movil](https://www.genbeta.com/herramientas/necesitas-escritorio-remoto-puedes-decirle-adios-a-teamviewer-rustdesk-gratis-e-ideal-para-usar-pc-movil)

[https://www.genbeta.com/herramientas/chrome-remote-desktop-que-como-funciona-como-puedes-usarlo-para-controlar-tu-pc-forma-remota](https://www.genbeta.com/herramientas/chrome-remote-desktop-que-como-funciona-como-puedes-usarlo-para-controlar-tu-pc-forma-remota)


---

Entregues

[Fase 1:](1.md)
